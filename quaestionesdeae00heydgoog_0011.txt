Quanto magis indies intellexerimus, quae grammatici
et lexicographi Graeci undique congesserint, quam uariam et
multiplicem doctrinam, quas ineptias conscripserint, quanto
magis perspexerimus, quibus fontibus usi sint recentiores et
quemadmodum scrinia ueterum doctorum compilarint - tanto
magis celeriusque, quam quinquagintafere abhinc annos Ritschl ¹)
exspectauit, historiam artis grammaticae conficere poterimus.
Attamen eum satis multae difficultates hac in prouincia ob·
stent, id quod, si quis mediocriter huic disciplinae uacauerit,
mox intelleget, parua iuuare debent, praesertim si non sine
aliqua opera indagata sunt.

Pusillum lucis afferre posse mihi uideor lexicis rhetoricis
Aelii Dionysii et Pausaniae atticistar'um, si hac dissertatione
ostendero, quae ex eorum operibus auctor EtymologicilMagni
in suum horreum comportauerit. Ac profecto illorum: reli·
quiae in Etymologico M. facili negotio agnosci poterunt, cum ·
in propatulo sint neque ex glossarum colluuie eliciantur atque
extriccntur necesse sitilGlossas enimiomnes, quas Etymologus
ipse ex lexicis quibusdam rhetoricis haustas csse formulis: ἐν
δὲ τῷ ῥητορικῷ λεξικῷ εὗρον σημαίνειν similibus declarato,
ex atticistarum illorum lexicis fluxisse mihi persuasum est.
Oui quidem sententiae obloquentes habeo Naberum et Boy-
senum, quorum ille in prolegg. ad Photium p. 169 sqq. quae-
stione parum diligenter absoluta glossas Etymologici hl. rheto-
ricas - ut ita breuiter dicam - Photii esse dicit, hic in

1) In ed. Thom. M. praef. p. IX et in commentatione dc Oro et
Orione opp. tom. I. p. 582.
2) Gt. Ed. Meieri opp. tom. II. p. 115. Ἴ 12*

 

